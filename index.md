## Mongol Rally 2019 - Team 18 and life

Til sommer tager Thorvald, Jesper og Max til Mongoliet i en 1,0 L Nissan Micra Mouse fra 1994. Denne rejse vil tage os igennem 18 lande af vidt forskellige kulturer og fremkommenlighed. Undervejs skal vi have indsamlet 1000 £, som vil gå til velgørenhedsorganisationen Cool Earth, som giver penge til de folk der lever i og ad regnskoven til at tage vare på denne. 

Der kan doneres direkte gennem Cool Earths hjemmeside her: [Cool Earth](https://www.coolearth.org/campaigns/27424/18-and-life-mongol-rally-redder-regnskoven/)

For at I også får noget ud af jeres donationer har vi lavet følgende pakker I kan få for at donere til Cool Earth:
* 250 kr: Du kan få lov til at vælge hvilken sang vi skal høre uafbrudt i 24 timer.

* 500 kr: Du kan få et klistermærke af dit ansigt (eller noget andet) (cirka 30 x 30 cm) på vores bil hele vejen til Mongoliet (omkostninger til klistermærket betales ved siden af, men kommer nok ikke til at koste mere end 50 kr).

* 750 kr: Vi stopper ikke bilen i 24 timer, med undtagelse af tankning af bilen.

* 999,95 kr: Vi snakker ikke med hinanden eller hører musik i 24 timer.

De sidste to tilbud kan kombineres med rabat for blot 1500 kr.

